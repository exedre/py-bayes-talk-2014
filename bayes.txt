
La guerra dei sette anni infuoca tre continenti, Boston è una città
poco raccomandabile, persino in Giamaica se le danno di santa ragione.
Federico il Grande abbatte l'armata austriaca e i russi entrano a
Berlino. La repubblica di Genova è costretta a cedere la Corsica alla
Francia, ah al tempo non esiste una cosa chiamata Italia.

Sono gli anni in cui avviene il decollo di quelle che poi sarà
chiamata la rivoluzione industriale, viene fondata Abu Dhabi, un
tremendo terremoto squassa Londra e abbatte le ciminiere di Limehouse
e Poplar, gli inglesi hanno una nuova coppia reale (Giorgio III e
Charlotte) di cui in verità nessuno si ricorda. Viene fondata la Faber
Castell e quello che è considerato il primo ristorante al mondo,
Boulanger a Parigi in Rue Bailleul. Watt perfeziona il motore a vapore.

Jean Jacques Rousseau pubblica sia Il contratto sociale che Emile, per
tutta risposta l'anno dopo gli svizzeri, che sono gli svizzeri eh, gli
prendono a pietrate la casa. Viene fondata la Gazzetta del Quebeck,
che ad oggi è il giornale più longevo della storia. Edward Gibbon
inizia a scrivere la storia del declino e della caduta dell'impero
romano. Emmanuele, con due emme come me, Kant scrive le osservazioni
sulla bellezza e sul sublime. Viene pubblicato il primo fascicolo
dell'Enciclopedia Britannica.

Le colonie americane promulgano la legge sulla libertà di stampa, il
parlamento britannico se la prende e annulla l'atto, gli americani gli
fanno marameo e fanno la Rivoluzione.

In mezzo a questo casino, che la metà bastava per un secolo, e sì e no
ho riportato cinque anni. In mezzo a questo casino viene annunciato da
Richard Price il Teorema di Bayes.

Ovviamente nessuno lo considera.

Solo Laplace lo infila un po' dappertutto. Poi? Vuoto spinto
